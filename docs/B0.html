<head>
<meta http-equiv="Content-Type" content="text/html; charset=utf-8">
<link href="coqdoc.css" rel="stylesheet" type="text/css">
<script type="text/javascript" src="jquery-3.5.1.js"></script>
<script type="text/javascript" src="main.js"></script>
<script type="text/javascript" src="MyStyles.js"></script>
</head>
<h1 class="libtitle">B0: Stary rozdział o logice</h1>

<div class="code">
</div>

<div class="doc">

<div class="paragraph"> </div>

<a id="lab16"></a><h1 class="section">Logika klasyczna i konstruktywna</h1>

<div class="paragraph"> </div>

 Jak udowodnić twierdzenie, by komputer mógł zweryfikować nasz
    dowód? Jedną z metod dowodzenia używanych w logice klasycznej
    są tabelki prawdy. Są one metodą skuteczną, gdyż działają
    zawsze i wszędzie, ale nie są wolne od problemów.

<div class="paragraph"> </div>

    Pierwszą, praktyczną przeszkodą jest rozmiar tabelek — rośnie on
    wykładniczo wraz ze wzrostem ilości zmiennych zdaniowych, co czyni
    tę metodę skrajnie niewydajną i obliczeniożerną, a więc niepraktyczną
    dla twierdzeń większych niż zabawkowe.

<div class="paragraph"> </div>

    Druga przeszkoda, natury filozoficznej, i bardziej fundamentalna
    od pierwszej to poczynione implicite założenie, że każde zdanie
    jest prawdziwe lub fałszywe, co w logice konstruktywnej jest nie
    do końca prawdą, choć w logice klasycznej jest słuszne. Wynika to
    z różnych interpretacji prawdziwości w tych logikach.

<div class="paragraph"> </div>

    Dowód
    konstruktywny to taki, który polega na skonstruowaniu pewnego
    obiektu i logika konstruktywna dopuszcza jedynie takie dowody.
    Logika klasyczna, mimo że również dopuszcza dowody konstruktywne,
    standardy ma nieco luźniejsze i dopuszcza również dowód polegający
    na pokazaniu, że nieistnienie jakiegoś obiektu jest sprzeczne.
    Jest to sposób dowodzenia fundamentalnie odmienny od poprzedniego,
    gdyż sprzeczność nieistnienia jakiegoś obiektu nie daje nam żadnej
    wskazówki, jak go skonstruować.

<div class="paragraph"> </div>

    Dobrym przykładem jest poszukiwanie rozwiązań równania: jeżeli
    udowodnimy, że nieistnienie rozwiązania jest sprzeczne, nie
    znaczy to wcale, że znaleźliśmy rozwiązanie. Wiemy tylko, że
    jakieś istnieje, ale nie wiemy, jak je skonstruować. 
<div class="paragraph"> </div>

<a id="lab17"></a><h1 class="section">Dedukcja naturalna i taktyki</h1>

<div class="paragraph"> </div>

 Ważną konkluzją płynącą z powyższych rozważań jest fakt, że
    logika konstruktywna ma interpretację obliczeniową — każdy
    dowód można interpretować jako pewien program.
    Odnosząc się do poprzedniego przykładu, konstruktywny dowód
    faktu, że jakieś równanie ma rozwiązanie, jest jednocześnie
    programem, który to rozwiązanie oblicza.

<div class="paragraph"> </div>

    Wszystko to sprawia, że dużo lepszym, z naszego punktu widzenia,
    stylem dowodzenia będzie <i>dedukcja naturalna</i> — styl oparty na
    małej liczbie aksjomatów, zaś dużej liczbie reguł wnioskowania.
    Reguł, z których każda ma swą własną interpretację obliczeniową,
    dzięki czemu dowodząc przy ich pomocy będziemy jednocześnie
    konstruować pewien program. Sprawdzenie, czy dowód jest poprawny,
    będzie się sprowadzało do sprawdzenia, czy program ten jest
    poprawnie typowany (co Coq może zrobić automatycznie), zaś
    wykonanie tego programu skonstruuje obiekt, który będzie "świadkiem"
    prawdziwości twierdzenia.

<div class="paragraph"> </div>

    Jako, że każdy dowód jest też programem, w Coqu dowodzić można
    na dwa diametralnie różne sposoby. Pierwszy z nich polega na
    "ręcznym" skonstruowaniu termu, który reprezentuje dowód —
    ten sposób dowodzenia przypomina zwykłe programowanie.

<div class="paragraph"> </div>

    Drugim sposobem jest użycie taktyk. Ten sposób jest rozszerzeniem
    opisanego powyżej systemu dedukcji naturalnej. Taktyki nie są
    tym samym, co reguły wnioskowania — regułom odpowiadają jedynie
    najprostsze taktyki. Język taktyk Coqa, Ltac, pozwala z prostych
    taktyk budować bardziej skomplikowane przy użyciu konstrukcji
    podobnych do tych, których używa się do pisania "zwykłych"
    programów.

<div class="paragraph"> </div>

    Taktyki konstruują dowody, czyli programy, jednocześnie same
    będąc programami. Innymi słowy: taktyki to programy, które piszą
    inne programy.

<div class="paragraph"> </div>

    Ufff... jeżeli twój mózg jeszcze nie eksplodował, to czas
    wziąć się do konkretów! 
<div class="paragraph"> </div>

<a id="lab18"></a><h1 class="section">Konkluzja</h1>

<div class="paragraph"> </div>

 W niniejszym rozdziale zapoznaliśmy się z logiką konstruktywną.
    Poznaliśmy  jej składnię, interpretację obliczeniową, nauczyliśmy
    się dowodzić w systemie dedukcji naturalnej oraz dowiedzieliśmy
    się, jak to wszystko zrealizować w Coqu. Poznaliśmy też kombinatory
    taktyk, dzięki którym możemy skrócić i uprościć nasze formalne dowody.

<div class="paragraph"> </div>

    Zapoznaliśmy się też z logiką klasyczną i jej interpretacją. Poznaliśmy
    też dwa paradoksy związane z różnicami w interpretacji zdań w języku
    naturalnym oraz zdań matematycznych. Jeden z paradoksów dobrze pokazał
    nam w praktyce, na czym polega różnica między logiką konstruktywną i
    klasyczną.

<div class="paragraph"> </div>

    Skoro potrafimy już co nieco dowodzić, a także wiemy, że nasze metody
    nie nadają się do rozumowania o pieniądzach ani kebabach, nadszedł
    czas zapoznać się z jakimiś bytami, o których moglibyśmy czegoś
    dowieść — w następnym rozdziale zajmiemy się na poważnie typami,
    programami i obliczeniami oraz udowadnianiem ich właściwości. 
</div>
<div class="code">
</div>
